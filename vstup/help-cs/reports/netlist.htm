<html>
	<head>
	  <meta http-equiv="content-type" content="text/html; charset=utf-8" />
		<link rel="stylesheet" type="text/css" href="../style.css" />
	<title>Netlist</title>	
	</head>
	<body>
		<h1>Netlist</h1>
		<p>Netlist se vygeneruje příkazem <code>Výstupy - Netlist</code>.</p>
		<p>Před vlastním vygenerováním netlistu se provede kontrola správnosti pojmenování 
			všech značek. Každá součástka musí mít zadán typ a tento typ musí být 
			unikátní v celém dokumentu. Typ se zadává v dialogovém okně, které se zobrazí 
			dvojitým kliknutím na součástce. Pokud jsou nalezeny chyby, namísto netlistu se 
			vygeneruje pouze seznam těchto chyb.
		</p>
		<p>Netlist je ve formátu RACAL REDAC. Každý řádek netlistu představuje jeden uzel. 
			Každý uzel je tvořen seznamem značek a jejich vývodů oddělených mezerou. 
			Např. uzel R1 1 T3 2 znamená propojení prvního vývodu rezistoru R1 s druhým 
			vývodem tranzistoru T3.
		</p>
		<p>Vývody značek jsou číslovány automaticky podle pořadí, v jakém byly zadány v 
			knihovně značek pomocí editoru značek. Pro ověření čísel vývodů zapněte 
			(krátkodobě) zobrazení čísel vývodů značek - menu Zobrazit - Čísla vývodů.
		</p>
		<p>Kritériem pro posouzení vodivosti značky a spoje je to, zda konec vývodu a 
			konec spoje mají přesně stejnou polohu. Proto zapojujte obvod (kreslete spoje) 
			až poté co jsou všechny značky na svých místech. Nebezpečí je v posunování 
			značek pomocí kurzorových kláves, které posunuje součástku o 1 desetinu mm a 
			není proto vidět.
		</p>
		<p>Po vygenerování netlistu si zapněte zobrazování čísel vývodů (menu "Zobrazit" - 
			"Čísla vývodů") a proveďte kontrolu správnosti.
		</p>
		<h4>Příklad netlistu</h4>
		<p>Pro toto schéma</p>
		<p>&#160;<img src="../img/DE/klopobv.png" alt="klopný obvod" /></p>
		<p>vytvořil program tento netlist:</p>
		<p><img border="0" src="../img/DE/netlist.png" width="290" height="244" alt="netlist" /></p>

	</body>
</html>
