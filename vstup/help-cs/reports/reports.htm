<html>
	<head>
	  <meta http-equiv="content-type" content="text/html; charset=utf-8" />
		<link rel="stylesheet" type="text/css" href="../style.css" />
	<title>Tiskové sestavy</title>	
	</head>
    <body>
        <h1>Tiskové sestavy</h1>

        <p>Tiskové sestavy existují ve dvou formách:</p>

        <h2>Volné tiskové sestavy</h2>

        <p>Zobrazují se pomocí menu <code>Výstupy</code>. Hodí se zejména pro vyplňování údajů o značkách a spojích, protože současně vidíte výkres i tiskovou sestavu. Editovaný objekt (značka nebo spoj) se zvýrazňuje ve výkresu.</p>

        <h2>Vložené tiskové sestavy</h2>

        <img src="https://www.proficad.com/help/pnl/img/pageButtons.png" alt="tlačítka panelu Stránky" />

        <p>
            Vkládají se do projektu pomocí tlačítka <pink>(8)</pink> v panelu <a href="../pnl/stranky.htm">Stránky</a>. Jsou trvalou součástí projektu, takže jsou vytištěny vždy když se tiskne projekt.
            Stejnou tiskovou sestavu lze vložit do projektu víckrát. Například rozpis značek lze vložit jednou normálně a jednou seskupený podle typů značek.
            Po potvrzení se tisková sestava vloží do výkresu jako nová stránka.
        </p>

        <p>Tiskové sestavy mohou mít jiný formát papíru než stránky s výkresy. Každá tisková sestava může mít jinou orientaci papíru.</p>

        <h3>Jak nastavit formát papíru pro tiskové sestavy:</h3>

        <p><code>F12</code> - <code>Dokument</code> - <code>Tiskové sestavy</code></p>

        <h3>Jak nastavit orientaci papíru pro tiskové sestavy:</h3>

        <p>V panelu <a href="../pnl/stranky.htm">Stránky</a> dvojklikem na stránku vyvolejte dialogové okno a zde vyberte záložku <code>orientace stránky</code>.</p>

        <a name="columns">&#160;</a>
        <h2>Sloupce</h2>
        <p>
            Sloupce upravíte kliknutím pravým tlačítkem myši v záhlaví tabulky. Objeví se menu, které umožňuje:
        </p>
        <img src="img/menu-sloupce.png" alt="menu sloupce" style="float:right;margin: 10px;" />
        <ul>
            <li>přidat nebo smazat sloupec</li>
            <li>přesunout sloupec doleva nebo doprava</li>
            <li>nastavit zarovnaní sloupce</li>
            <li>nastavit proměnnou sloupce</li>
        </ul>

        <p>
            Každý sloupec má přiřazenu proměnnou. Tu můžete změnit pomocí položky menu "Vlastnosti sloupce".
        </p>
        <p>
            Každá tisková sestava obsahuje několik předdefinovaných proměnných. Některé tiskové sestavy (rozpis značek, výpis spojů a výpis kabelů) umožňují přidat sloupce s vlastní proměnnou. Tato vlastní proměnná je současně atributem dané značky nebo spoje.
        </p>
        <p>
            Příklad (přidání výrobce): V seznamu značek vybereme příkaz "Nový sloupec". Zadáme vlastní proměnnou, zvolíme např <code>vyr</code> a název sloupce <code>Výrobce</code>. Potvrdíme tlačítkem OK. Nyní můžeme vyplnit výrobce pro jednotlivé položky. Každá značka bude mít nyní atribut <code>vyr</code> s hodnotou kterou jsme zadali.
        </p>
        <img src="img/novy-sloupec.png" alt="nový sloupec" style="width:400px;" />
    </body>
</html>
