<html>
<head>
  <meta http-equiv="content-type" content="text/html; charset=utf-8" />
<link rel="stylesheet" type="text/css" href="../style.css" />
<title>Kótování</title>
</head>
<body>
    <h1>Kótování</h1>

    <h4>Lineární kóta</h4>
    <img src="https://www.proficad.com/help/de/img/dim/dim.png" style="float:right;margin-left: 20px;" alt="dimension points" />

    <p>Kreslí vodorovnou nebo svislou kótu.</p>
    <p>Klikněte na ikonu <img src="https://www.proficad.com/help/de/img/dim/icon-dim-linear.png" /> nebo vyberte příkaz <code>Nakreslit - Lineární kóta</code>. Kliknutím myši vyberte první bod <pink>(1)</pink> (začátek první pomocné čáry). Dalším kliknutím myši vyberte začátek druhé pomocné čáry <pink>(2)</pink>. Třetím kliknutím myši vyberte bod <pink>(3)</pink>, kterým bude procházet kótovací čára. Tato kótovací čára je buď vodorovná nebo svislá, podle polohy třetího bodu vůči prvním dvěma.</p>
    <p></p>
    <p></p>
    <p></p>
    <p></p>

    <h4>Šikmá kóta</h4>
    <p>Kreslí kótu pod libovolným úhlem</p>
    <p>Klikněte na ikonu <img src="https://www.proficad.com/help/de/img/dim/icon-dim-aligned.png" /> nebo vyberte příkaz <code>Nakreslit - šikmá kóta</code>. Další postup je stejný jako i lineární kóty.</p>
    <p>
        Rozdíl mezi Lineární a šikmou kótou:
        <img src="https://www.proficad.com/help/de/img/dim/linear-aligned.png" style="width:100%" alt="rozdíl mezi Lineární a šikmou kótou" />
    </p>

    <h4>Kóta průměru</h4>
    <p>
        Slouží ke kótování průměru kruhu. Klikněte na ikonu <img src="https://www.proficad.com/help/de/img/dim/icon-dim-diameter.png" /> nebo vyberte příkaz <code>Nakreslit - Kóta průměru</code>. Program podporuje tři způsoby kótování kruhu. Kóta průměru je definována dvěma body:
        první bod leží na kružnici a druhý bod leží:
    </p>
    <ol type="a">
        <li>uvnitř kružnice</li>
        <li>vně kružnice</li>
        <li>na protilehlém bodě kružnice</li>
    </ol>
    <img src="https://www.proficad.com/help/de/img/dim/circles.png" />


    <h4>Styly kótování</h4>
    <p>Program obsahuje několik předdefinovaných stylů kótování. Každá stránka může mít nastavený jiný styl kótování.</p>
    <p>Klikněte pravým tlačítkem ve výkresu, z menu vyberte položku <code>Nastavení stránky</code> a vyberte kartu <code>Styl kótování</code>. Objeví se dialogové okno, které umožňuje:</p>
    <ul>
        <li>vybrat jeden z předdefinovaných stylů</li>
        <li>vytvořit nový styl kótování</li>
        <li>změnit styl kótování</li>
        <li>smazat styl kótování</li>
    </ul>
    <img src="https://www.proficad.cz/help/de/img/dim/dim-style-select.png" style="width:100%" alt="styl kótování - výběr" />
    <p>Po kliknutí na tlačítko <code>Nový</code> nebo <code>Změnit</code> se objeví dialogové okno, kde můžete nastavit parametry stylu kótování. Dialogové okno obsahuje i náhled stylu kótování který ilustruje význam všech parametrů.</p>
    <img src="https://www.proficad.cz/help/de/img/dim/dim-style-edit.png" style="width:100%" width="100%" alt="styl kótování - změna" />
    <h4>Jednotky kótování</h4>
    <p>Všechny kóty používají stejnou jednotku kótování, kterou můžete nastavit v dialogovém okně stylu kótování. Jednotka kótování se neuvádí na kótě, ale může být uvedena v popisovém poli. K tomu slouží systémová proměnná <code>{_du}</code>.</p>

    <h4>Vlastní text</h4>
    <p>V panelu <a href="../pnl/vlastnosti.htm">Vlastnosti</a> můžete zadat vlastní text, který bude zobrazen místo údaje vzdálenosti.</p>

</body>
</html>
