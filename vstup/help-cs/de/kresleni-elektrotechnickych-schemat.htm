<html>
	<head>
	  <meta http-equiv="content-type" content="text/html; charset=utf-8" />
      <title>kreslení elektrotechnických schémat</title>
		<link rel="stylesheet" type="text/css" href="../style.css" />
	</head>
	<body>
		<h1>Kreslení elektrotechnických schémat</h1>

        <h2>Existují 4 způsoby vkládání značek do výkresu:</h2>	
	
	
		<h3>1) Panel "Značky graficky"</h3>
		<p>
            Najeďte myší na panel značek. Objeví se paleta značek odpovídající skupiny. 
            Značku vložte do schématu levým tlačítkem myši. Pravým tlačítkem myši můžete 
            značku otevřít v editoru značek.
        </p>
		<p>Další postup je stejný jako u textové verze panelu značek.</p>


		<h3>2) Panel <a href="../pnl/znacky.htm">Značky textově</a></h3>
	
        <h3>3) Panel <a href="../pnl/oblibene.htm">Oblíbené</a></h3>

        <h3>4) Panel <a href="../pnl/hledani-znacek.htm">Hledání značek</a></h3>

		<h3>Postup pro trafa a hradla:</h3>
        <p>Zvolte příkaz <code>Vložit - Trafo</code> nebo <code>Vložit - Hradlo</code>. 
        Klikněte ve výkresu kde má být značka vložena. Pravým tlačítkem myši na značce vyvoláte dialogové okno, kde lze nastavit vlastnosti značky (u trafa počet vinutí, u hradla typ hradla).
        </p>
		<h2>vlastnosti značek</h2>
        <img src="../img/celemProp.png" style="float: right; margin: 10px;" />	
        <p>Dvojklikem na značce vyvoláte panel Vlastnosti. Každá součástka má dvě základní vlastnosti: referenci a typ.</p>

		<p><b>Reference</b> je označení typu značky, např. R pro rezistor, C pro kondenzátor, 
			T pro tranzistor atd.</p>
		<p><b>Typ</b> je určení elektrických vlastností značky, např. odpor v <font face="Symbol">
				W, </font>kapacita v pF, u tranzistoru konkrétní typ atd.</p>
		<p>Dále lze u každé značky nastavit polohy popisek těchto dvou vlastností. 
			Jednotkou jsou desetiny mm. Tyto polohy lze jednodušeji nastavit taháním textu myší. 
			Nastavení pomocí číselných údajů použijte pouze pokud potřebujete větší přesnost.</p>
		<p>Poslední vlastností je volba, zda se mají popisky zobrazovat. Využijete je v 
			případě, že nechcete aby popisky byly vidět v dokumentu, ale potřebujete je pro 
			popisku značek nebo netlist.</p>
		<p>Pokud se jedná o součástku, která není z Vaší knihovny (schéma jste od někoho dostali),
            můžete ji 
			pomocí odkazu <code>Uložit kopii</code> uložit na disk a rozšířit tak svoji knihovnu značek.</p>


		<h4>Posouvání značek ve výkresu</h4>
		<p>Posouvání značek se provádí tímto postupem:</p>
        <ol>
        	<li>Klikněte na součástce levým tlačítkem myši.</li>
        	<li>Přetáhněte součástku na požadované místo se stisknutým tlačítkem myši.</li>
        	<li>Značky se automaticky přichytávají do rastru. Chcete-li umístit součástku 
			mimo rastr, posouvejte součástku se stisknutou klávesou Shift.</li>
        	<li>Lze posouvat i více značek najednou, pokud byly předem označeny.</li>
        	<li>Součástku lze posouvat na velmi malé vzdálenosti pomocí kurzorových 
			kláves (musí být předem označeny). Při stisku kurzorové klávesy se označené 
			značky přesunou o jednu desetinu mm příslušným směrem.</li>
        </ol>

		
        <h4>Automatické číslování</h4>
		<p>Všechny značky vkládané do schématu jsou automaticky číslovány - tj. je 
			číslována jejich reference. Například pokud typ značky je "R", jsou značky 
			označovány jako "R1", "R2"... atd. Pokud součástka nemá zadánu implicitní reference, jsou jí 
			přiřazována pouze čísla, tj. "1", "2"... atd.</p>
		<p>Automatické číslování má význam hlavně pro přehlednější rozpisku značek a pro 
			generátor netlistu, který vyžaduje, aby každá součástka ve schématu měla 
			unikátní typ.</p>
		
        <h4>Barevné schématické značky</h4>
		<p>Schématické značky ve schématu lze obarvit příkazem menu <code>Objekt - Barva obrysu</code>.</p>			
		
        <h4>Barevné výplně značek</h4>
        <p>
        Některé značky mohou být vybarveny. Týká se to značek, které mají uzavřené plochy, tj. kruhy, elipsy, obdélníky, polygony, kruhové úseče a výseče. 
        </p>
        <p>
        Barva výplně se nastavuje v panelu Vlastnosti, nebo (pokud chcete vybarvit více značek) příkazem <code>Objekt - barva výplně</code>. Plochy které byly vybarveny v editoru značek si ponechávají svou barvu .
        </p>
            <img src="img/elektro-znacky-barevne.png" alt="elektro značky barevně" />
        <p>
        Při vybarvení značky může nastat situace, že některé čáry zmizí, protože jsou zakryty vybarvenou oblastí. V takovém případě značku otevřete (pravým tlačítkem myši v panelu značek) a změňte pořadí objektů v panelu Průzkumník. Uzavřené plochy dejte na začátek seznamu, aby nezakrývaly jiné objekty.
        </p>


	</body>
</html>
